 2020 року компанії витратили на рекламу в Україні 24,517 млрд грн. Цього року оборот рекламного ринку може зрости на 16% – до 28,456 млрд грн. Такі дані та прогнози VRK. Як більш точково розподіляти рекламні бюджети, не витрачати гроші на шахраїв, як не «драконити» широку авдиторію нецікавими їй месседжами? Для розв'язання цих та інших проблем рекламодавців у світі створюються різноманітні технологічні платформи. Вітчизняні розробники – теж у справі та темі. Mind вибрав три українських стартапи, які «знімають» різний головний біль рекламодавців. Два з них вже успішно просуваються на іноземних ринках.

Видання продовжує рубрику «Створено українцями», у якій розповідає про перспективні та корисні продукти, розроблені нашими співвітчизниками. Раніше Mind писав про платформи для власників домашніх тварин – Animal ID, Spokk, VetOnline, екостартапи –  «Хемпаер», Effa, Ochis Coffee, MedTech-гаджети – Cardiomo, Raccoon.Recovery, Pure Pur, smart-жалюзі SolarGaps, розумні бездротові системи безпеки Ajax, аварійне сповіщення про наближення стихійного лиха GeoStorm.
